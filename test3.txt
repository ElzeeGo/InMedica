 



 

LIETUVOS RESPUBLIKOS SVEIKATOS APSAUGOS MINISTRAS

 

ĮSAKYMAS

DĖL LIETUVOS RESPUBLIKOS SVEIKATOS APSAUGOS MINISTRO 2000 M.

SAUSIO 28 D. ĮSAKYMO NR. 49 „DĖL KOMPENSUOJAMŲJŲ VAISTŲ SĄRAŠŲ PATVIRTINIMO“ PAKEITIMO

 

2024 m. vasario 19 d. Nr. V-221

Vilnius

 


P a k e i č i u Ligų ir kompensuojamųjų vaistų joms gydyti sąrašą (A sąrašą), patvirtintą Lietuvos Respublikos sveikatos apsaugos ministro 2000 m. sausio 28 d. įsakymu Nr. 49 „Dėl kompensuojamųjų vaistų sąrašų patvirtinimo“, ir II skyriaus „NAVIKAI“ 1 skirsnio 1.94 papunktį išdėstau taip:


„1.

94.

Olaparibum

C56, C57

Plėvele dengtų tablečių forma vaistinis preparatas Olaparibum skiriamas palaikomajai monoterapijai suaugusių pacienčių, sergančių platinai jautriu recidyvavusiu, BRCA mutavusiu (germinacinių ir (ar) somatinių ląstelių), didelio piktybiškumo laipsnio epiteliniu kiaušidžių arba kiaušintakių vėžiu, kurioms yra pasireiškęs visiškas arba dalinis atsakas į chemoterapiją platinos preparato pagrindu.

C56, C57, C48

Palaikomajai monoterapijai suaugusių pacienčių, sergančių progresavusiu (FIGO III ir IV stadijų) BRCA1/2 mutavusiu (germinacinių ir (arba) somatinių ląstelių) didelio piktybiškumo laipsnio epiteliniu kiaušidžių, kiaušintakių arba pirminiu pilvaplėvės vėžiu, kai yra pasireiškęs visiškas arba dalinis atsakas į baigtą pirmos eilės chemoterapiją platinos pagrindu. Skiriamas pacientėms, kurios buvo gydytos mažiausiai šešiais chemoterapijos platinos pagrindu ciklais (arba keturiais tuo atveju, jei gydymas nutrauktas dėl toksiškumo) ir kurios nebuvo gydytos bevacizumabu. Gydymo trukmė ne ilgesnė nei 24 mėnesiai.“

 

 

 


Sveikatos apsaugos ministras                                                                                          Arūnas Dulkys

 